## আন্তর্জাতিক সম্পর্ক, রাজনীতি
- পুরো বিশ্বের সকলে মিলে আমরা স্বয়ংসম্পূর্ণ, একাকী নয়। একইভাবে, বিশেষ কোনো জাতি, গোত্র, ধর্ম, বা বর্ণের লোকও স্বয়ংসম্পূর্ণ নয়। কাজেই নিজ স্বার্থেই হোক, কিংবা ভদ্রতার খাতিরেই হোক, অথবা মনের উদারতার কারণেই হোক, সবার সাথে কমবেশি উঠাবসা করেই চলতে হয়। বিশ্বাঙ্গনেও এর ব্যত্যয় নাই। এইযে এক দেশের অন্য দেশের সাথে নানান রকমের সম্পর্ক,  এটিই **আন্তর্জাতিক সম্পর্ক**
- State state, state nonstate, nonstate nonstate interaction across national borders 
- সহজ একটি উদাহরণ দেই। প্রশাসনিক কর্মকর্তাদের আছে বেজায় ক্ষমতা, তবু আমরা বলিনা "তিনি রাজনীতিতে বেশ active"। অন্যদিকে একটি ভূঁইফোড় রাজনৈতিক দলের নামনাজানা ব্যক্তি নির্বাচনী প্রচারণা চালালেও বলব "লোকটিকে আগে দেখিনি, তবে বেশ আদাজল খেয়েই রাজনীতির মাঠে নেমেছে"। কাজেই বোঝা গেল, ক্ষমতা থাকা না থাকা রাজনীতির মূল বিষয় নয়। সঠিক ধরণের ক্ষমতা থাকতে হবে বা অর্জনের চেষ্টা করতে হবে। জাতীয় বা স্থানীয় পর্যায়ে নীতিনির্ধারণ বা নীতিনির্ধারণী ক্ষমতা লাভের প্রয়াস - এটিই রাজনীতি। একজন মাঠপ্রশাসকের ক্ষমতা বিস্তর হলেও তিনি নীতিনির্ধারকদের প্রণীত নীতির কাঠামোর মধ্যেই কাজ করতে বাধ্য। তাই তার কাজ রাজনীতির অন্তর্ভুক্ত নয়। একইভাবে, বিশ্বমঞ্চে নিজ রাষ্ট্রের স্বার্থ আদায়ে আন্তর্জাতিক পর্যায়ে নীতিনির্ধারণ (অর্থাৎ নিজ রাষ্ট্রীয় স্বার্থ জড়িত এমন বিষয়ে অন্য রাষ্ট্রের আভ্যন্তরীণ নীতিপ্রণয়নে প্রভাব বিস্তার) কিংবা তার আনুষঙ্গিক কার্যাবলি সম্পাদনই **আন্তর্জাতিক রাজনীতি**। যেহেতু নীতিনির্ধারণের ব্যাপার আছে, এখানে তাই IR এর মত অরাষ্ট্রীয় কর্মকদের ভূমিকা সরাসরি প্রাসঙ্গিক নয়। এই আন্তর্জাতিক রাজনীতির *বাহন* হতে পারে **কূটনৈতিক** (যেমন Yom Kippur warএ কিসিঞ্জারের shuttle diplomacy), হতে পারে **অর্থনৈতিক** (যেমন রাশিয়ার ওপর sanctions), আবার হতে পারে **সামরিক** (যেমন ইরাক invasion)।