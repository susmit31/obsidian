#mini_explainers
আজকে হিউম্যান বডির একটা বড় গোমর ফাঁস করব, যেটা কেউ আপনাদের কখনো বলেনি। পিলে চমকানোর মত তথ্য একেবারে।

রেডি তো সবাই? বলছি তাহলে।

আমাদের শরীরে যত বিভিন্ন রকমের প্রোটিন দরকার, সেটা বানানোর জন্য আমাদের জিনোম যথেষ্ট বড় না। আর ঘাটতিটা যেনতেন না - প্রয়োজনীয় প্রোটিন বানাতে যা দরকার তার প্রায় চার থেকে পাঁচগুণ কম gene আছে আমাদের শরীরে।

তো এখন প্রশ্ন আসা স্বাভাবিক, যে এত বিশাল পরিমাণ ঘাটতি থাকলে আমাদের শরীর চলছে কীভাবে?

কেউ কেউ হয়ত ভাবছেন, নিশ্চয়ই ঘাটতিটা মিটে আমাদের খাবারদাবার থেকে আসা প্রোটিন দিয়ে!

আজ্ঞে না, ব্যাপারটা মোটেও অমন না। আপনি আমি যে প্রোটিন খাই সেটা degrade হয়ে absorb হয় amino acid আকারে, আর সেই amino acid গুলা কাঁচামাল হিসাবে ব্যবহার করে প্রয়োজনীয় প্রোটিন তৈরি হয় cell এর factory তে। কাজেই factoryর capacity যতটা, তার মধ্যেই আমরা সীমাবদ্ধ। 

ঘাটতিটা কত বড় একটু ছোটখাট অঙ্ক করে দেখি। আমাদের genome এ আছে প্রায় ৩০০ কোটি বা ৩ বিলিয়ন base pair. এর মধ্যে মোটে ১% সরাসরি protein encode করে (বাকিরা কী করে? এইযে gene বা DNA থেকে mRNA হয়ে প্রোটিন তৈরী, বা gene expression, মোটাদাগে বাকিরা এই প্রক্রিয়ার রেগুলেশনের কাজ ও অন্যান্য সহায়ক কাজকম্ম করে।)। মানে প্রায় ৩০ মিলিয়ন base pair জড়িত আছে protein encodingএর কাজে।

আমাদের দেহে নানান কাজে প্রায় লাখখানেক প্রোটিন দরকার হয়। একেকটা প্রোটিন তৈরি হয় গড়ে ৩০০-৫০০ amino acid নিয়ে, আমরা মাঝামাঝি গড়ে ৪০০ নিয়ে হিসেব করব। আর প্রতিটা amino acid code করতে প্রয়োজন তিনটে nitrogenous base (codon). তাইলে প্রায় ১ লাখ প্রোটিন বানাতে আমাদের দরকার কয়টা base pair? 100,000×400×3 = 120 million bp.

এদিকে দেখেন আমাদের হাতে ছিল কয়টা bp? মোটে 30 million! যা দরকার তার মোটে সিকিভাগ! দরকার এক লাখ প্রোটিন, বানাতে পারছি কেবল ২৫ হাজার, কারণ হাতে আছে ১ লাখ এর ১/৪ ভাগ, বা ২৫ হাজার gene!

তাহলে প্রশ্ন হল, ২৫ হাজার gene বেতনের ছাপোষা এই আমাদের বডির এই ১ লক্ষ প্রোটিন আয়ের উৎস কী? অবৈধ ইনকাম?

আজ্ঞে না। এজন্যই কবি বলেছেন, একটু চালাক না হইলে দুনিয়াতে টেকা খুব কঠিন। আসেন তাইলে চালাকিটা দেখি।

DNA template এর gene দেখে দেখে RNA polymerase প্রাথমিক যেই জিনিসটা বানায় সেটা হল mRNA এর দাদা - primary transcript, বা বাংলায় বলা যায় প্রাথমিক প্রতিলিপি। Geneএ যা আছে তার হুবহু কপি।

কিন্তু geneএ তো সব কাজের জিনিস নাই! এই primary transcriptএ তাই coding region এর মাঝে মাঝে অনেক noncoding zone থাকে। এদের বলে intervening regions, বা introns. Final mRNA তে এদের ছাঁটাই করে, কোডিং রিজনগুলা (expressed sequences or exons) জোড়া দিয়ে দিতে হবে। এই জোড়া দেয়ার একটা ইংরেজি প্রতিশব্দ splicing. তাই এই প্রসেসটাকে বলে splicing.

এখন নিচের ছবিটা দেখেন। 

![[3-s2.0-B978012401667500002X-f02-09-9780124016675.jpg]]



আমাদের primary transcriptএ ৪টা exon আছে। এদের প্রত্যেকে শেষমেষ তৈরী প্রোটিনের একেকটা domain form করবে। এবার দেখেন আমাদের শরীরের চালাকিটা। সে splicing এর সময় এই সেইম primary transcript কে নানানভাবে splicing করতে পারে। কখনো ১ নাম্বার exonকে বাদ দিয়ে splicing করলো, আবার কখনোবা ৩ নম্বর কে বাদ দিয়ে। এইযে একই জিনিসকে বিভিন্ন বিকল্প উপায়ে splice করলাম, এটারই নাম alternative splicing. 

একটাই gene আছে, সেটার থেকে primary transcript ও একটাই হচ্ছে। কিন্তু সেখান থেকে আমরা alternative splicing করে পেয়ে যাচ্ছি হরেক রকমের mRNA, যেগুলা থেকে শেষমেশ আমরা পাব হরেক রকমের প্রোটিন। পাওয়ার কথা ২৫ হাজার, চালাকি করে exon গুলার নানান combination নিয়ে পাচ্ছি এক লাখ!

ব্যাপারটা খানিকটা এমন। ধরেন আপনার wardrobe এ ৪টা শার্ট, ৪টা প্যান্ট, আর ২ জোড়া জুতা আছে। এগুলার প্রতিটা ছোট ছোট সংখ্যা, অথচ কেবল এই কয়টা জিনিস দিয়ে আপনি মাসের প্রতিটা দিন ভিন্ন outfit নিয়ে বের হতে পারবেন!

দেহের প্রোটিন varietyর পেছনে আরও নানান কারণ (যেমন post translational modifications) থাকলেও মূল game changer এই alternative splicing. 

এই alternative splicing জিনিসটা eukaryote দের complexityর পেছনে একটা key role play করে। Prokaryotes এ alternative splicing নাই - তাই সেগুলায় দেখবেন যতগুলা gene, কমবেশি প্রায় ততগুলাই protein বানাতে পারে তারা। কিন্তু eukaryotesএ alternative splicing থাকায় তারা genome size এর তুলনায় ৪-৫ গুণ, বা তারও বেশি protein তৈরি করতে পারে। তাহলে বলা যায় মানবদেহের সহ জীবজগতের যাবতীয় তেলেসমাতির সিংহভাগই তাহলে এই একজন mastermindএর কারণে হচ্ছে। কেজানে, হয়ত ভবিষ্যতে কেউ কেউ বইতে লেখাবেন, "alternative splicingকে জীবজগতের মহফজ অলম বলা হয়"!

যতটা সংক্ষিপ্ত করতে চেয়েছিলাম, ততটা পারলামনা। যাইহোক, আশা করি বুঝাতে পেরেছি।  ধৈর্য ধরে পড়ার জন্য ধন্যবাদ। ভাল থাকবেন সবাই।